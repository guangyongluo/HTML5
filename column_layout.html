<!DOCTYPE html>
<html>
	<head>
		<meta charset="utf-8">
		<title></title>
		<link rel="stylesheet" type="text/css" href="css/column_layout.css"/>
	</head>
	<body>
		<div>
			<h1>诗经</h1>
			<h3>第一段内容</h3>
			<p>倬彼云汉，昭回于天。王曰：於乎！何辜今之人？天降丧乱，饥馑荐臻。靡神不举，靡爱斯牲。圭璧既卒，宁莫我听？旱既大甚，蕴隆虫虫。不殄禋祀，自郊徂宫。上下奠瘗，靡神不宗。后稷不克，上帝不临。耗斁下土，宁丁我梗。
旱既大甚，则不可推。兢兢业业，如霆如雷。周余黎民，靡有孑遗。昊天上帝，则不我遗。胡不相畏？先祖于摧。旱既大甚，则不可沮。赫赫炎炎，云我无所。大命近止，靡瞻靡顾。群公先正，则不我助。父母先祖，胡宁忍予？旱既大甚，涤涤山川。
旱魃为虐，如惔如焚。我心惮暑，忧心如熏。群公先正，则不我闻。昊天上帝，宁俾我遯？旱既大甚，黾勉畏去。胡宁瘨我以旱？憯不知其故。祈年孔夙，方社不莫。昊天上帝，则不我虞。敬恭明神，宜无悔怒。
旱既大甚，散无友纪。鞫哉庶正，疚哉冢宰。趣马师氏，膳夫左右。靡人不周。无不能止，瞻昂昊天，云如何里！瞻昂昊天，有嘒其星。大夫君子，昭假无赢。大命近止，无弃尔成。何求为我。以戾庶正。瞻昂昊天，曷惠其宁？</p>
            <h3>第二段内容</h3>
			<p>旻天疾威，天笃降丧，瘨我饥馑，民卒流亡。我居圉卒荒。天降罪罟，蟊贼内讧，昏椓靡共，溃溃回遹。实靖夷我邦。皋皋訿訿，曾不知其玷。兢兢业业，孔填不宁，我位孔贬。如彼岁旱，草不溃茂，如彼栖苴。我相此邦，无不溃止。
维昔之富不如时，维今之疚不如兹。彼疏斯粺，胡不自替，职兄斯引。池之竭矣，不云自频，泉之竭矣，不云自中。溥斯害矣，职兄斯弘，不烖我躬。昔先王受命，有如召公。日辟国百里，今也日蹙国百里。於乎哀哉，维今之人，不尚有旧。</p>
            <h3>第三段内容</h3>
			<p>夜如何其。夜未央，庭燎之光。君子至止，鸾声将将。夜如何其。夜未艾，庭燎晣晣。君子至止，鸾声哕哕。夜如何其。夜乡晨，庭燎有煇。君子至止，言观其旂。</p>
            <h3>第四段内容</h3>
			<p>君子偕老，副笄六珈。委委佗佗，如山如河，象服是宜。子之不淑，云如之何？玼[1]兮玼兮，其之翟也。鬒[2]发如云，不屑髢[3]也；玉之瑱[4]也，象之揥[5]也，扬且之皙也。胡然而天也？胡然而帝也？瑳[6]兮瑳兮，其之展也，
			蒙彼绉絺[7]，是绁袢也。子之清扬，扬且之颜也。展如之人兮，邦之媛也！</p>
            <h3>第五段内容</h3>
			<p>挞彼殷武，奋伐荆楚。罙入其阻，裒荆之旅。有截其所，汤孙之绪。维女荆楚，居国南乡，昔有成汤。自彼氐羌，莫敢不来享，莫敢不来王。曰商是常。天命多辟，设都于禹之绩。岁事来辟，勿予祸适，稼穑匪解。天命降监，下民有严。
			不僭不滥，不敢怠遑。命于下国，封建厥福。商邑翼翼，四方之极。赫赫厥声，濯濯厥灵。寿考且宁，以保我后生。陟彼景山，松伯丸丸。是断是迁，方斫是虔。松桷有梴，旅楹有闲，寝成孔安。</p>
		</div>
	</body>
</html>
